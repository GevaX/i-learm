1. כתבו תכנית המציגה על המסך את שם בעל החיים האהוב עליכם.
2. כתבו תכנית המציגה על המסך את שמכם המלא בשורה אחת, ואת עיר מגוריכם בשורה השנייה.
3. כתבו תכנית הקולטת מהמשתמש מספר שלם. התכנית תציג על המסך את המספר שנקלט, את המספר 
    העוקב, והמספר הקודם.  
    לדוגמא, עבור קלט של 4, התכנית תציג 5 4 3 (כל מספר בשורה נפרדת).
4. כתבו תכנית הקולטת מהמשתמש שלושה מספרים ומדפיסה את סכומם.
5. כתבו תכנית הקולטת מהמשתמש את גילו (מספר שלם). התכנית תציג למשתמש בן כמה ימים הוא, ובן 
    כמה שעות.
6. דני משתכר לשעת עבודה 18 ש"ח. עבור שעת עבודה במשמרת לילה הוא משתכר 27.5 ש"ח. כתבו 
    תכנית הקולטת את מספר שעות העבודה הרגילות של דני, ואת מספר שעות משמרת הלילה שלו במהלך 
    חודש שלם. התכנית תציג על המסך את השכר החודשי שעליו לקבל. ודאו שהפלט המתקבל תקין.
7. כתבו תכנית הקולטת מהמשתמש את ציוניו במתמטיקה, אנגלית, מדעים וספורט. התכנית תציג על המסך 
    את ממוצע הציונים שלו. 
8. כתבו תכנית הקולטת מהמשתמש שני מספרים שלמים לתוך משתנים a ו- b. התכנית תחליף בין הערכים 
    השמורים בשני המשתנים (הערך השמור ב-a יועבר ל - b, ולהיפך). התכנית תציג על המסך את המשתנים לפני השינוי, ולאחריו.